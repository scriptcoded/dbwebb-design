---
Title: Hem
Description: Hem ljuva hem.
---

Om mig själv
==========================

![Ett porträtt på Malcolm Nihlén](%base_url%/image/malcolm.jpg) {.image .is-small .float-right}

Mitt namn är Malcolm Nihlén. För ca. 21 år sedan föddes jag i Malmö, och jag har faktiskt stannat där sedan dess.

Som liten vet man ju ofta inte riktigt vad man ska bli när man blir stor, men ganska snabbt blev jag nog rätt intresserad av teknik och annat elektriskt. Jag kommer ihåg att jag brukade sitta med mammas dator, som då körde Windows XP, och programmera små batch-program som frågade hur gammal man var, och "skyddade" saker bakom lösenordsväggar. Men det var nog Minecraft som fick allting att börja på riktigt. När jag upptäckte att man kunde programmera saker till Minecraft, då fick jag ju banne mig ta och lära mig Java.

Och utförs gick det - snabbt dessutom. Snart började jag sjunga i Malmö Operas Barnkör, och där träffade jag en härlig typ som också tyckte det var skoj att programmera grejor till Minecraft. Tillsammans startade vi självklart en Minecraft-server, och då skulle man helt plötsligt lära sig lite Linux också. Senare på Malmöfestivalen träffade jag även en annan rolig typ vid namn @Lenore som lyckades få mig indragen i ett projekt som kallades [Kidscraft](https://kpwebben.se/en-varld-av-lan/). Tillsammans med ett gäng andra arrangerade vi LAN för andra unga, och satte även där upp servrar och programmerade hemsidor.

Ja, listan fortsätter långt. På något sätt blir man bara indraget i det ena efter det andra...

Idag bor jag tillsammans med min sambo i en någolunda mysig 2:a på 50 m2. Sedan ca 2 år tillbaka har jag jobbat på en rekryteringsfirma vid namn [Roi Rekrytering](https://roirekrytering.se/). Där utvecklar jag tillsammans med en god kollega ett rekryteringsverktyg som används lite här och där av både anställda och kunder. Jag sjunger även i en kör, [SPUK](https://web.facebook.com/SPUK-St-Petri-ungdomsk%C3%B6r-1096712967054494), skojtar med Scouterna, och bygger [mjukvara för studenter](https://lundalakare.se/). Och nu, av någon rolig anledning, pluggar jag också Webbutveckling på Blekinge Tekniska Högskola. Så det kan bli!
