---
Title: Analys 03 Design Principles
Description: Analys 03 Design Principles.
Template: kmom-analysis
---

Designprinciper på musikers personsidor
=======================

I den här uppgiften ska vi ta tre hemsidor och utvärdera på vilket sätt och hur väl vi anser att de nyttjat designprinciperna vi lärt oss om. Enligt Kevin McMahons video “The Principles of Design” är dessa balans, linje, emfas, proportion, rörelse, mönster, kontrast och enhetlighet. Doug Alberts nämner linje, form, riktning, färg, skala, textur, typografi, gradering, harmoni, rymd och komposition i sin video “Elements of Design” som exempel på designelement. 

Urval
-----------------------

Vi valde varsin musiker som vi tyckte hade en intressant sida. Vi valde bort vissa musiker som hade en lite tråkig hemsida och föredrog de som hade gjort intressanta konstnärliga val.

Metod
-----------------------

Vi gick sida för sida och antecknade specifika designelement och designprinciper som vi tyckte skapade effekt på sidan. Vi använde inga externa verktyg, men vi använde oss av videorna “The Principles of Design” samt “Elements of Design” för att identifiera element och principer. 

Resultat
-----------------------

En musikers hemsidas syfte är att ge användaren möjligheten att lyssna på hens musik, se turnédatum och få en känsla för vad dennes musik har för personlighet. Eventuellt vill man också sälja lite merch och ge arrangörer ens kontaktuppgifter.

### Andrew Huang

Andrew Huang gör väldigt experimentell, elektronisk musik som innefattar mycket sampling. Hans hemsida ger ett väldigt lekfullt intryck via valet av färger samt bilden av honom som möter användaren, i vilken han samplar en ananas. Han hänvisar väldigt tidigt till “events”, därefter hans videor och därefter uppmanas man att prenumerera på hans nyhetsbrev. 

Huang har presenterat sina bilder i vad som upplevs som en diagonal linje neråt, så att man uppmanas att scrolla. Färgerna är väldigt kontrastrika. Sidan upplevs som balanserad eftersom bilderna och bildtexten är på omväxlande vänster och höger sida, alternativt är båda centrerade. Sidan i helhet känns balanserad, men även varje färgblock upplevs så, eftersom bild och text allt tar ut varandra. Även flera av hans undersidor är fokuserade i centrum på sidan. Användandet av färger och balanserade element ger sidorna en upplevelse av enhetlighet.

### Imogen Heap

Imogen Heaps hemsida är inte helt självklar att hitta på, men den är visuellt intressant och interaktiv, så man vill stanna. På det viset både hjälper och stjälper designen sidans syfte. Dess experimentella ådra reflekterar hennes musikstil väl. Man möts av en ovanlig navigering i form av en assymetrisk, galaxliknande samling tomtebloss eller nåt. Den skapar tydlig emfas genom att dra blicken till sig i den mörka, rymdliknande bakgrunden. Undersidorna är väldigt olika och ger inte en känsla av total enhetlighet. 

Bland designprinciperna hittar man gott om rörelse på hemsidan, bland annat i tomteblossnavigeringen som man dessutom kan flytta med muspekaren. Den ger en slags sprakande textur. 

Vill man hitta vart i världen hon har evenemang kan man gå till rubriken Earth, där man kan rulla runt på ett jordklot och hitta små ljusstrålar som pekar på olika städer. Kontrasten mellan den mörkblå rymden och de ljusa strålarna lockar blicken till sig. De interaktiva elementen i form av navigering och jordklotet är i 3D vilket ger upplevelsen av djup.

### Troye Sivan

Troye Sivans hemsida har ett väldigt tydligt syfte i att sälja hans senaste album. Hela sidan är egentligen bilden från hans senaste album och den byts för varje gång han släpper musik. Sidstrukturen är väldigt simpel då den förutom bilderna i princip bara innehåller navigering, och något varierande innehåll på undersidorna. Undersidorna är också väldigt bildfokuserade, det finns egentligen inga färger som inte tillhör en bild. Detta gör att sidan blir enhetlig. Att alla undersidor med mycket innehåll har samma scrollfunktion bidrar ytterligare till detta. Scrollfunktionen ger också rörelse på sidan.

Sidan har gott om textur i hur grynig själva startsidans bakgrundsbild är. Varje bild på sidan har dock sin egen textur eftersom det är olika bilder på sidan. 

När man öppnar startsidan ser man Sivans ansikte innan blicken leds diagonalt uppåt till hans namn, därefter albumtiteln och slutligen navigeringen.

Sammanfattande analys
-----------------------
Både Imogen Heap och Andrew Huang komponerar experimentell, elektronisk musik men deras hemsidor är fundamentalt olika. Huangs design ger ett jordnära, folkligt intryck medan Heap utstrålar mystik och otillgänglighet. Heaps sida särskiljer sig genom att inte leda användaren till att köpa hennes produkter lika direkt som Huang och Sivan gör. 

Både Huang och Sivan har en diagonal linje vars riktning leder blicken vidare på hemsidan. Heap åstadkommer emfas på ett annat sätt, nämligen genom kontrasten och texturen av navigeringen.

Trots att alla tre sidor representerar en experimentell, elektronisk musiker är sidorna väldigt olika varandra. Att de ska representera enskilda musiker gör troligen att designen är mer varierad och personlig, jämfört med hur företag, som ska nå massorna, använder en mer mainstream design.


Enskild analys
-----------------------

### Analys

Min egen sida har i grund och botten en väldigt enkel design. Det finns inte
några stora distraktionselement, och inehållet har störst fokus. Designen ger
ett seriöst och professionellt intryck, vilket gynnar sidans syfte, att
leverera en summering av resultatet av en högskolekurs.

Sidan håller en enhetlig design genom alla undersidor, där primärfärgen röd
används för lokal navigation, och sekundärfärgen grön används för huvudelement.
Det cenrerade innehållet ger en känsla av balans, och fokus på innehållet stärks
av den tunga avdelande linjen under sidans toppmeny.

### Uppdateringar

Innehållsmässigt skulle man kunna arbeta mer med balans och linje, genom att
fylla ut med samt justera bilder. En större användning av färg skulle även
frambringa mer personlighet i sidan.

### Applicering av uppdateringar

Jag har valt att för tillfället inte applicera några uppdateringar. Skapa en
linje med fler bilder skulle inte gynna sidan i mer än att få läsaren att röra
sig genom innehållet. De flesta sidor är ännu inte särskilt innehållstunga och
behöver därför inte samma ledande linje. Angående färg vill jag behålla sidan så
flexibel som möjligt för att i framtiden kunna justera den för andra syften.

Referenser
-----------------------
Doug Alberts "Elements of Design"
Kevin McMahons “The Principles of Design”

http://andrewhuang.com/
http://imogenheap.com/home.php 
https://www.troyesivan.com/


Övrigt
-----------------------

Vi som skrivit rapporten heter Molly Andersson, Malcolm Nihlén och Veronica Axelsson. 

